Rozvoj talentu - Herbárstvo - Svet sa vyvíja veľmi rýchlo, každý deň vymyslíme nejakú novú technológiu a chceme byť moderní, no čím 
ďalej sa dívame do budúcna, tým viac zabúdame na staré remeslá a všeobecné zručnosti našich starých alebo prastarých rodičov,
ktorí vedeli zúžitkovať skoro všetko vrátane rôznych bylín a ich liečivých účinkov. Zároveň ma tento svet veľmi fascinuje,
a preto som sa rozhodol, že sa naučím základy herbárstva liečivých rastlín. Rozdelenie na 4 časti: 1. Prvé tri mesiace, ktoré budú 
čiastočne počas obdobia zimy by som sa chcel povenovať hlavne teoretickej stránke liečivých bylín, dochucovacích bylín
a pestovania niektorých z nich 2. Na jar sa veľa rastlín prebúdza po zime a ukazujú svoje kvety, a preto je toto obdobie veľmi
významné pre tvorcov herbárov vďaka množstvu rastlín, ktoré kvitnú, a preto by som chcel spraviť taký menší zväzok aspoň 40 strán, ktoré 
budú hovoriť o rastlinách, ktoré zapíšem. Túto knihu by som chcel mať aj ako konečný výsledok. Po týchto 6 mesiacoch by som 
chcel mať aspoň zapísaných 10 strán 3. Po 9 mesiacoch by som chcel mať spolu zapísaných aspoň 25 strán. 4. Na konci by som chcel
mať zapísaných celých 40 strán v tomto "denníku a rastlinách".

Šport-bicyklovanie- Pohyb je pre mňa povinnou súčasťou života a nevedel by som si bez neho predstaviť život.
Jednou z mojich obľúbených aktivít okrem hrania tenisu je bicyklovanie. Vždy, keď je pekné počasie, tak si nájdem čas na 
cestu na bicykli. Chcel by som to potiahnuť na iný level, a to tak, že by som chcel po skončení zlatého DofE mať najazdené za
56 týždňov trať o dĺžke 3360 km. Túto vzdialenosť som si symbolicky vybral, pretože je to vzdialenosť Tour de France. Síce 
cyklisti to zvládnu za menej ako mesiac, ale pre mňa to bude aj tak obrovská výzva. Rozdelenie na 4 časti: 1. Po prvých 3 mesiacoch
by som chcel mať najazdených 500 km. 2. Po 6 mesiacoch by som chcel mať najazdených spolu 1200 km. 3. Po 9 mesiacoch by som chcel 
mať spolu najazdených 2100 km. 4. Po 56 týždňoch a 1 roku by som chcel mať najazdených plných 3360 km a možno aj nakoniec nejaký 
dlhší biketrip napr. do Bratislavy alebo do Vysokých Tatier. 

Dobrovoľníctvo - Vedenie krúžku robotiky - Ako dlhročný člen tohto krúžku ako účastník som sa rozhodol a chcel skúsiť tento 
krúžok viesť. Krúžok robotiky pozostáva z programátorských, ale aj technických zručností, ktoré by som chcel naučiť žiakov, ktorí sa 
zúčastnia tohto krúžku, zároveň by som ich chcel naučiť spolupráci, a to formou zúčastnenia sa rôznych súťaží počas školského roka. Rozdelenie:1.
Počas prvých 3 mesiacoch by som chcel členov krúžku oboznámiť s princípmi robotiky, naučiť ich základy programovania a technického zmýšľania. 
Na konci ukončíme tieto 3 mesiace súťažou FLL 2. Počas ďalších troch mesiacov by som chcel u účastníkov krúžka zlepsiť ich 
technické schopnosti aj pomocou súťaže "Robotická liga" 3. Počas ďalších troch mesiacoch by som chcel zlepšiť ich programovacie 
zručnosti, či už vo forme učenia nových programovacích jazykov alebo formou zlepšenia ich aktuálnych programovacích znalostí a schopností. 
4. Na konci roka by som chcel pripraviť další ročník robotického krúžku, spropagovať ho medzi študentmi nášho gymnázia a urobiť nábor.  
